An zafè « nappy » ki pa ka fini…

Le Bloc-notes de Jean-Laurent ALCIDE / Blocs-notes
Lundi, 28 Septembre, 2015 - 20:35
 Gran lanmod sé fanm lakay-nou a dépi yonn-dé tan, sé sa yo ka kriyé chivé «nappy».
Sé pa ayen yo envanté pis an kréyol yo ka kriyé sa «grennen» ek an fwansé «crépu».
Si fok kouté yo, «nappy-grennen» sé an bidim révolision adan lanmanniè Nègres ka penyen kò-yo, bagay ki pé fè nenpot ki istorien pété ri, mé kon an gran nonm té enmen di «Au royaume des couyonnes, les dimi-couyonnes sont reines».
An révolision pou-di-vré?
Lè ou ka gadé pli pré konpowtasion sé «nappiyez»-la, ou ka konstaté ki sé ayen ki bagay fwansé oben méritjen ki anlè yo, sé gwo 4/4 japoné yo ka woulé, sé soulié «Louboutin» yo ni an pié-yo ek sé tjilot-estring brézilien ki oliwon bonda-maté yo.
Pli ganmé ki yo, pa ni!
Kantapou manniè palé-yo, pa menm palé!
Sé manzel ni an ti manniè «de-ce-que-de» adan plodari-yo ek si ou wè ou vréyé gwo kréyol anlè yo, yo ka wouklé akwèdi kanna ki ni an zé an travè an fes-yo.
Konsidiré sé chivé ki ka fè moun!
Sé vré ki Blan rasis tiré méprizasion pannan siek ba chivé grennen ek ki Nèg (soutou Nègres) vini rayi chivé-yo.
Sa vré ki fanm té ka féré chivé-yo an tan lontan épi dé gwo fè-a-chivé ki yo té ka mété chofé anlè chabon.
Mé sa vré tou ki adann sé lanné 1970-80, kivédi ni pres 40 lanné di sa, Mouvman Neg Mériitjen épi zafè «Black is beautiful» la, vréyé-alé méprizasion chivé grennen tala nan razié.
Anni chonjé ki sé nan lépok-tala chivé «afro» paret ek chonjé foto Angelas Davis épi gwo boul chivé’y anlè tet-li!
Kivédi sé napiyez-la pa envanté an tjou-patat!
Jòdi-jou, zafè chivé grennen kont chivé féré pa ni pies lentéré ankò, sa pa ni pies kalté sinifikasion ni senbolik ni politik ki ayen.
Es Michelle Obama ni chivé «nappy»?
Nou pé pwan dizenn ek dizennn ekzanp Nègres ki réyisi adan lavi-yo (Oprah Winfrey sé an bel ekzanp tou) ek ki pa ka terbolizé lespri-yo pou sav es fok yo konsèvé chivé-yo grennen oben es fok yo féré’y.
Kèsionnaj-tala sé adan sé lanné 1970-80 i té ni an sinifikasion, mé lépok-tala bout.
Lè nou ka bien gadé, lespri «nappy» jòdi-jou a ka sinifié an sel bagay: vid idéolojik sé fanm-tala.
Menm manniè pontalon ka tonbé anba fes ka koresponn a lespri koko-flo sé jenn boug-la.
Mandé yo, ki fanm ki nonm, ki liv Frantz Fanon yo ja li, yo pa fouti réponn.
Thomas Sankara té prézidan ki péyi?
Yo pa janmen tann palé di misié.
Poutji ni an gawoulé ki pété nan li-sid Matinik an 1870, yo ka gadé’w akwèdi mouton ki brè dlo frapé.
Mé dapré yo, yo révolisionnè pasé pèsonn pis yo «nappy»!
Final di kont, anba lo chivé «nappy»-tala, sa ki ni sé pas néwòn, sé pi souvan ki rarman kaka kalbas.
Ayen dot!...
Misyé Alcide sé pa épi dé pawòl kon ta-w la nou ké sa chanjé an patat.
Man ka jis pito kwè wou menm pa konprann adan ki sa nou yé la-a.
Man byen dakò pou di pétèt ni an zafè lanmòd adan tout' zafè chivé "nappy"-tala èk ni yonn dé ki pa sav adan kisa yo yé.
Menm mannyè ni anlo boug ka pòté locks pou soukwé chivé-a sèlman.
Sé "Rasta-Coquet" tala paka mouyé chivé yo lanmè!
Pwoblèm-lan poko bout.
Chivé "grennen" sé toujou mové chivé pou anlo moun èk ni jenn fanm ki pé pa kwè ni an lòt mannyè pou wè bagay-la.
Ou ka fè épi sé nappy-a kon sé boug la ki té ka ri sé fanm-lan ki té ka fè afro an tèt yo.
Yo té ka di yo té mété an kas-moto.
Ou ba nou anlo ègzanp fanm méritjen épi chivé féré ki vini dé gran modèl fanm.
Ou konnèt yo pou sav yo pa tèrbolizé lèspri yo?
Ou té la?
Ou sav ki bétiz yo tann anlè chivé yo lè yo té pli jenn?
Ou té pou di sé jenn fanm-lan sé pa yenki chivé ka fè an fanm, ou té pou di yo ni nonm ki enmen tout modèl fanm épi tout kalité chivé, ou té pou di yo ay chèché sav sa ki té Frantz Fanon épi Thomas Sankara avan ou kraché anlè yo.
Sé sa sé jenn fanm nou-an bizwen lè sé an nonm ka palé di an bagay li-menm pa viv.
