{{Jean-Laurent Alcide}}

Ka ou vlé fè sé kon sa moun drésé nèg-la.Dèpi an tan a lesklavaj, yo toujou di nèg pa respiré, pa palé, pa manjé, pa bwè, pa pisé, pa kaka tan kè blan-la po ko bay lôd.E biten la sa ka kontinwé jodi.Gadé sa ki rivé ankô.Sénatè fwansé di lang réjyonal pa ka rantré an konstitisyon a yo.E nou vwè on kokofyolo ki la réjyon Gwadloup ka pléré padavwa mèt-la pa mété sa i té ka mandé an lwa ay.Mwen Shaka Zulu, moun a "Montraykreyol" é moun ki bizwen palé kréyol, nou pa bizwen lôd a mèt blan-la pou nou pé palé'y, maké'y, fè sa nou vlé èvè'y.An péyi Gwadloup, pou nèg-la blan sé bondyé,péyi Fwans sé péyi a yo.Foutbalè fwansé pèd fil a yo an chanpyona Déwôp-la, gwadloupéyen ka pléré, yo ka pléré ba mèt a yo, yo pli fwansé ki fwansé-la li menm.Lè on ti-jénès Gwadloup ka komansé rantré an èspô, sa i vlé ou byen sa yo vlé ba'y sé kè i ay an chanpyona a fwansé mè yo pa ka jen di kè i té pé rèprézanté Gwadloup adan on chanpyonna di mond.Lè an ka di rèprézanté Gwadloup a pa rantré an ékip a fwansé mè rantré an ékip a Lagwadloup, asi on drapo gwadloupéyen.Malérèsman sa pé pa fèt davwa Gwadloup pa ni lotonomi an èspô.A pa fôt a ti-jénès-la si i bizwen ay an ékip fwansé mè sé fôt a sé politisyen bwabwa-la kè nou toujou té ni an péyi Gwadloup.Nèg Gwadloup vlé pa dirijé yo yomenm sé pou sa yo bizwen on papa blan pou i di yo la pou yo alé.
Sé tit-la sa: Pouki fô nou ni on bopè blan?
Alé, bon van !
