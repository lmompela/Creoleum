CHALTOUNÉ OLENPIK LA : SÉ ATLET NEG LA SÉ AN BANN TÈBÈ !
Le Bloc-notes de Jean-Laurent ALCIDE
Jeudi, 10 Avril, 2008 - 11:52
   Lè man wè sé atlet neg la trapé chaltouné olenpik la pou kouri atravè lari Pari, an kalté laraj anni bouyonnen andidan boyo-mwen.
Man té ja sav ki laplipla espowtif neg ni an grenn tjénet andidan kalbas tet-yo, la ki moun nowmal ni an sewvo, mé man pa té jenmen imajinen ki dé moun ki désandan esklav té pé désann ba kon sa.
Anni gadé primié-a éti yo ba pòté chaltouné-a, Stéphane Diagana, ki désann Latou Efel épi’y !
Misié té ni an tet kouyon kité kouyon ka alé, épi an ti souriw tèbè anlè lev-li.
I té ka sanm sa ki fiè Manman la Fwans fè’y lonnè ba’y primié plas-la.
Sa i pa menm sav, sé ki sé Fwansé-a yo menm té wont pòté chaltouné-a an primié, alò sé an Neg tèbè yo ba’y pòté’y.
Pep tibéten an ka soufè anla lopsion la Chin dépi pasé 60 lanné.
Sé an 1949, sé Chinwa enki désidé débatjé Tibé ek otjipé péyi-a.
Dépi moman-tala, yo ka di toupatou ki Tibé té toujou an réjion a la Chin, bagay ki pa vré pies toubannman.
Lè ou ka fè tan jété an zié asou listwè, ou ka rimatjé ki pep tibéten an toujou té an pep ki lib, an pep ka viv anlè pwa kò’y, an pep ki pa jen té bizwen pèsonn.
Kidonk sa ka woulé atè Tibé a, sé pa dot ki an kolonizasion !
An kolonizasion san-manman pis dépi tjek tan, la Chin ka voyé bon enpé kolon pou enstalé adan tout péyi-a.
I jik konstwi tren ki pli wo asou latè pou lianné Tibé èvè la Chin.
Kon sa sé kolon chinwa a pé rivé pli bien é pli vit !
Sa ki ka fet atè Tibé, sé menm bagay ki Matinik oben Gwadloup : sé sa Aimé Césaire kriyé « un génocide par substitution ».
Sa sé Chinwa lé, sé ki sé Tibéten-an vini minoritè adan pwop péyi-yo ek ki rivandikasion endépandantis la anni disparet.
Sa vré ki espowtif, sé moun ki pa ka djè li, mé lè ou sé an espowtif neg, ou oblijé katjilé anlè sitiyasion’w, anlè sa ou ka riprézanté.
Ou pé pa bliyé ki zanset-ou té esklav é ki pep-ou, jòdi-jou, ki o Zantiy ki an Afrik, sé an pep ki krazé.
Ou pa oblijé li liv pou sav ki o Tibé, ni an vakabonnajri ka woulé : tout jounal, tout radio ek tout télé ka vréyé plodari asou sa bomaten-an midi-oswè.
Kidonk si an atlet di i pa té sav, i sé an mantè !
Yo tout la sav ki Tibé sé an péyi ka pwan bon fè anba la Chin, mé yo sanfouté di sa.
Sa ki ka entérésé yo, sé fè ganm épi chaltouné olenpik la an lanmen-yo ek trapé yonn-dé méday ba Manman la Fwans lè zot wè sé Jé-a ké ouvè.
Man ka di yo kon sa : {{zot sé an bann tèbè !
Zot pa ka riprézanté nou an pies kalté manniè !}}
