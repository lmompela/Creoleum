PIPIRIT KOUMANSE BOUFI …

Le bloc-notes de Daniel BOUKMAN / Blocs-notes
Samedi, 11 Juin, 2016 - 22:42
Lòloj légliz-la sonnen sis sonnen… Kontel chak bonmaten, man lévé, man ouvè finet-la, man sòti déwò : lantou kay-la, an fènwè laj épi épé ! An ti fifin limiè kléré kléré’y anba fey, akwèdi yo té toufé tout zétwel ek bètafé… Anlè an fil téléfonik, an pipiri pozé koy…Man rélé

*Pipiri!
I pa brennen menm titak…Man viré rélé
*Pipiri o!
I fouté mwen yan kout-zié épi i ladjé
° PIPIRIT!!
*Misié Pipirit, souplé, chanté!
Zwézo-a la kontel an woch.
*Ansipozision ou sé rifizé chanté, latè ké rété anba jouk lannuit toulong…Misié Pipiri…
° PIPIRIT man za di’w fout! Misié Pipirit !!
*Eskizé ! Misié Pipirit, si ou pa lé bay lavwa, ki manniè Soley key rivé wouvè zel-li ?
°Lapli bel anba labay, neg! Pipirit koumansé anflé épi tout vié mes fanm, nonm, tianmay, granmoun, viékò péyi-tala! Boufi man boufi menm !
*Men…
° Pé la fout ! Zot ka simayé dives kalté pwézon adan ravin, lariviè, ma, mang ; lanmè ki lanmè pres tounen dlo lanmò, dépotjolé zot ka dépotjolé granbwa, toufé latè anba masonn… Dimwazel, vonvon jòn, djep, taktak, chouval-bondjé, fonmi-fol, fonmi-wouj, fonmi-mòdan, bet asou tè, bet anba tè, pa menm palé bet nan dlo… sé an sel démantibilaj kidonk, mwen Pipirit, man ka sispann chanté, définitif !
*Misié Pipirit, souplé, ba nou an chans !
Pipirit soukwé plim-li épi i fini pa di
Neg-la, man key moli ba’w mé kouté bien sa man ka di’w la!Si lapot tjè’w fèmen, si lespri’w flo, si pawol-ou sé van, tonnè disò! Pa viré konté anlè mwen pies!...Anni sonjé, nostrom, anni sonjé! épi Pipirit pran lavol.
(In Migannaj, mélanges. Editions Mabouya, 2005)


