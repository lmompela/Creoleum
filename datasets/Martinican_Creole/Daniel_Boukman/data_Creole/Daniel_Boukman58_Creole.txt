Dépi an tan nanni nannan
 pou yo lajan sé bon  nannan
       an sel larel toulong yo ni
       sé anni pran neg pou zouti
Pou lapéti lajan bannann
 Sé misié-a pa lé sispann
 vréyé monté élikoptè
 wouzé lanmò asou latè
Anba kalté lapli-tala
 Mouch-an-miel ka tonbé léta
 nan kò nan dlo andidan tè
 sé an sel lablanni kansè
Pou lapéti lajan yo ni
 sé misié-a pa lé sispann
 vréyé monté élikoptè
 wouzé lanmò asou latè
Pannan tan-an yo ka simen
 anlo pawol toufé-yenyen
épi  aladous anba fey
wopso flap!
ou wè’y ou pa wè’y!
Pou lapéti lajan bannann
 sé misié-a pa lé sispann
 vréyé monté élikoptè
 wouzé lanmò asou latè
Fidji yo tout ka pòté mas
 mé dèyè mas sé lagrimas
 yo lé kontel an tan lontan
 pran nou pou an bann bélévan
Annou sispannn palé palé
 palé palé épi palé
 lè-a rivé lè-a rivé
 ansanm ansanm annou lévé!
