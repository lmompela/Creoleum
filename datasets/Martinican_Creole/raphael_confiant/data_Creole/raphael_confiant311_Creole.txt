Met-a-manyok a  kréyol
Kidonk misié Jo  Clémence, met-a-manyok a kréyol an péyi Gwadloup, ped ta’y la.
I monté an  Galilé kon moun lontan té ka di.
Sé dépi lanné 1965, lè zot wè i antré  met-lékol, ki Jo koumansé vréyé lang manman nou douvan.
Sa i té pli enmen sé  zafè jédimo épi blag, dayè i jis fè an liv asou sa éti tit-li sé « Dé ti  jé, dé ti blag.
Sé timiun-la, annou jwé» (1987).
An menm tan-an, i té ka  fè an émision kréyol asou RCI ki moun té ka aprésié anlo, émision i té ka fè  épi an gran kontè yo ka kriyé Benzo.
Nan lanné 2009, Jo Clémence transbòdé an  kréyol épi Jean-Marc Rosier, an matjè matinitjé, an BD ta Uderzo: «La Zizanni» lakay  Caraibeditions.
An liv ki trapé anpil siksé tou.
En créole, «an palaviré»…
Rektè Matinik
Silon sa rektè  Matinik fini di latélé, tout timanmay ké risivwè 1h30 kréyol pa simenn akonté  di lanné-tala.
Sé an bagay ki bel sof ki pres lanmwatié sé met-lékol nou an, sé  moun ki sòti an Fwans é kidonk pa konnet an tjou-patat adan lang k kilti kréyol  la.
Il-é-vré ki l’IUFM-Matinik, an tan i té ka ekzisté, pa janmen fè ayen pou  chanjé sitiasion-tala.
Kon an moun di mwen, si ou wè yo té fè an  référandom pou mandé moun Matinik es yo dakò pou ba timanmay-yo 1h30 kréyol pa  simenn, asiré pa pétet 80% adan yo té ké réponn…«NON»!
