JEAN BERNABE, MET-A-MANYOK KREYOL

Le bloc-notes de Raphaël CONFIANT
Samedi, 29 Mai, 2010 - 21:37
A l’occasion du départ à la retraite du professeur Jean Bernabé, fondateurdu GEREC et  de la créolistique à l’Université des Antilles et de la Guyane, Raphaël Confiant a prononcé l’allocution ci-après…


À l’occasion du départ à la  retraite du professeur Jean Bernabé, fondateurdu GEREC et de la créolistique à l’Université des  Antilles et de la Guyane, Raphaël Confiant a prononcé l’allocution ci-après…
Adan lavi, toujou ni an lè éti nou blijé ladjé  sa nou ka fè a, menm si ou wè nou té enmen djoubak-tala bon kalté enmen an, ek,  Jean Bernabé, man kwè sé ka’w pis mi anvwala ou pasé 36 lanné ka goumen  san-manman pou vréyé lang ek kilti kréyol nou an douvan.
Lè ou koumansé  goumen-tala, pa koté sé lanné 70 la, ayen pa té klè, ayen pa té flouz.
Okontrè, falé ou té réyisi janbé yonn-dé pak, réyisi maté yonn-dé vié lidé ki  té anchouké nan tet moun pou ou té sa fè yo konpwann ek admet ki Linivèsité-nou  an pa té pé rété andéwò di balan-an ki té ka mennen sé pep- nou adan an  konsians ki pli mapipi di sa yo yé, di pwop lédansité-yo.
Olié ou té touvé kò’w adan  sitelman bat-manman, wou ki sé an agréjé gramè fwansé, ou sé pé di kò’w kon  sa: «Man ka viv ti lavi-mwen, adan ti larel fwansé-fwansé a éti man  ja yé a. Kon sa tout moun ké jaja mwen, yo ké pòté mwen anlè.» Enben,  sé pa chimen-tala ou chwézi pies toubannman!
Ou chwézi chimen-an ki  té pli red la kivédi tala pèsonn pa té lé pwan an: chimen lang ek kilti  kréyol la.
Pannan 36 lanné, ou mété an  krey-wouchach doubout ki tout moun konnet oliwon latè éti GEREC sé tit-li.
Krey-wouchacyh-tala fòmé an patjé moun anba lopsion’w ek anba lopsion dot  gran-grek kon Robert Damoiseau, adan dives sektè kontel lengwistik, litérati,  antwopoloji kisasayésa.
I té ni 2 rèvi ka pibliyé: «Espace  créole» épi «Mofwaz».
Ek lè an 2008, ministè di’y migannen  épi sé lézot krey-wouchach la-Fak dé let-la, enben, GEREC té ni tan pibliyé 107  liv.
Man ka bien di 107 liv adan 36 lanné.
Ek sé wou, Jean  Bernabé ki té poto-mitan kalté bidim lantripriz-tala.
Apré sa, ou bat pou kréyé  diplom kréyol, kisiswa DULCC ki té an diplom linivèsité kisiswa Lisans ek mastè  kréyol ki sé diplom nasional.
Epi ou bat tou pou blijé Ministè kréyé CAPES  kréyol la.
Kivédi, Jean Bernabé, dépi 36  lanné, ou pa janmen sispann goumen ek pou sa, nou tout ki la-a aprémidi-taa, ka  di’w an bel woulo-bravo ek an bel mèsi-souplé.
Ou goumen ba lang neg-la, abo ni  anchay lo neg ki kont kréyol ek ki toujou fouré bwa an woul-ou.
Sa pa té lapli  pou mouyé’w!
Ou sé an boug ki djok, ki bektan ek ou pa janmen kayé douvan  pies kalté model initil ki initil tala té rektè, té anségnan, té ATOS oben té  étidian.
Ou rété dwet-pitjet douvan sé initil-la épi ou vansé vansé’w ek si  jòdi-jou, nou pé di ki lang kréyol rivé trapé an ti miyet wouspel adan  sistem-la nou ka viv la, sé gras a wou, Met Bernabé.
Ou pa kon sé tala ka  prétann yo révolisionnè, yo sisi yo sila épi sé ayen ki makak ba Blan yo ka fè  pou yo trapé pos.
Mi anvwala ou ka pati  laritret.
An paj adan lavi’w ka tounen, mé nou tout la sav, sa pa lé di ou ké viré bò kay-ou, ou ké asiz douvan  télé’w ek ou ké pasé lajounen’w ka gadé’y.
Nou konet ou, konpè, nou  plis ki konnet ou ek nou sav ou sé an moun ki travayan, an moun ki pé pa rété  san djoubaké.
Sé pou sa nou pa pè: nou sav ou ké kontinié bat ba lang  ek kilti kréyol la.
Dayè, ni 2 lanné di sa, nou té  ja gloriyé’w adan an liv man ni la ek tit liv-tala sé «L’Arpenteur  inspiré».
Man kwè sé pli bel manniè défini sa ou yé, Met Bernabé.
Atjelman, ou pé ay viv kò’w, mé pa bliyé nou ka véyé’w, nou ké bouzwen’w ek  goumen-an ka kontinié toujou.
