Bravo !
Raphaël Confiant

Ka ou vlé fè frè an mwen.Ka moun an nou o péyi pé pa fè pou yo sanm mèt a yo!
Asi télé Gwadloup, jounal ka komansé nôwmalman a 7 è é dèmi di swa.Mewkrèdi an ka rantré a kaz é an ka gadé révèy-la é an ka vwè i 8 è mwenka.An ka di mwen kè jounal-la ja komansé dèpi lontan.Alô an limé télé-la é an zapé an lè télé Gwadloup.Ka an ka vwè?
An ka vwè kè jounal-la kay komansé, an jous konprann kè sé révèy-la ki paté alè.Alô lè jounal komansé,madanm-la ki ka prézanté sé nouvèl-la ka di kè si nouvèl komansé lè-la sa sé padavwa yo té ka bay nouvèl an lè libérasyon a Bétancourt an péyi Kolonbi.An di mwen, an pa ka konprann!Ka sa gadé péyi Gwadloup sé kalité biten-la sa.Sa telman enpowtan kon sa pou yo  komansé jounal a 8 è mwenka?
An di mè sa nowmal fô pa mwen oubliyé kè a pa gwadloupéyen ka koupé é haché an péyi a yo.Ba on pati a pèp an nou, nou pa gwadloupéyen, nou sé fwansé alô zôt ka byen konprann kè Bétancourt sé moun an nou!An ja las di sa lesklavaj lésé bon mak an lespwi a on bon pati a pèp an nou.An péyi-la kè fwansé ka kolonizé-la, ou tini télé a yo, radyo a yo é jounal a yo ki la pou fè pèp gwadloup vini pli similé ankô!Wi frè an mwen gouvènman an péyi kolonbi sé esklav a mériken.Tout pwopagand-la yo ka fè an lantou a libérasyon a madanm-la sé pou yo di bétiz an lè sé FARC-la.On gouvènman kon ou ka di ki sanfouté dè mô a 160 matiniké adan aksidan avyon-la an lanné 2005-la.
