KI WOTÈ KONBA KRÉYOL-LA JÒDI-JOU?

Le bloc-notes de Raphaël CONFIANT
Dimanche, 31 Octobre, 2010 - 22:28

Chak lanné, dépi 1988, tout  péyi kréyolopal (créolophones) asou latè ka gloriyé (célébrer)  lang ek kilti kréyol-la pannan an simenn antiè, dènié simenn mwa oktob la. 28  oktob, sé jou éti yo ka pòté lang-lan li-menm anlè. Dat-tala sé péyi Dominik ki  té chwézi’y ek nou ka konstaté ki ti péyi-a-tala rivé, abo i pa ni anlo lajan,  mété an bidim Festival Mizik Kréyol doubout ki ka ralé-vini etsétéra moun  atravè bannzil (archipel) karayib la ek jik moun ki sòti andéwò kontel  Méritjen oben Kanadien. Kivédi Dominik réyisi fè an liannaj ant kilti ek  tourizm, bagay Matinik ek Gwadloup enkapab fè. 
Apré 22 lanné banboch an favè  a kréyol, i lè pou fè an ti poz-tet pou sa katjilé asou rézilta sa ba’y,  kisiswa bon rézilta oben mové rézilta. Dabò-pou-yonn, adan sé péyi kréyolopal  endépandan-an kivédi Dominik, Sent-Lisi, Séchel ek Moris, nou ka wè ki sé  gouvelman-an li-menm ki pwan afè an lanmen’y. Pep-la batjé adan mouvman-an ek  sé dives Festival Kréyol la ka trapé anpil siksé. Parkont, adan sé téritwè-a ki  anba lopsion (domination) la   Fwans toujou, kontel Matinik, Gwadloup, Guiyàn ek Réinion,  sitiasion-an toutafetman diféran. Adan sé péyi-tala, sé plis a nivo lékol ek  linivèsité ki goumen ba lang kréyol la rivé vansé. Sé kon sa atè Linivèsité lé  Zantiy ek la Guiyàn,  ni an Lisans ek an Mastè an kréyol dépi an douzenn lanné, san menm palé di  CAPES kréyol la ki li ni an dizenn lanné. Adan anchay lékol Gwadloup, Guiyàn,  Matinik ek Réinion, ni dé met-lékol ki fòmé pou montré sé timoun-la kréyol. Mé  a nivo popilasion-an li-menm (sof pou festival «Rabouraj» ki lavil  Trinité ka òganizé gras a Claude Marlin ek pou «Ma a Kréyol» Konsey  Jénéral Gwadloup), pep sé kat péyi-tala pa ka djè batjé adan zafè gloriyé  kréyol la.
CHIKTAYAJ
Sé vré ki kréyol-la ka pwan  plis plas adan jounal, radio, télévizion, piblisité kisasayésa (etc.)  dépi yonn-dé tan ek sé vré tou ki jòdi-jou pèsonn pa noz tiré méprizasion ba’y  kon avan: zafè kriyé’y «patwa» oben «dialek» fini  bat. Mé, adan menm balan-an, nou blijé konstaté ki kréyol-la ka migannen  san-manman épi fwansé-a, i ka vini an kalté bagay tjòlòlò (édulcoré) ki pa  ka sanm ayen. Sifi kouté tjek radio kréyolopal oben tjek sendikalis yo ka  entèviouvé laradio oben latélé pou tann kalté model kréyol dépotjolé tala. Sé  langis-la ka kriyé sa «ladékréyolizasion». Silon sa yo ka di, si  zot wè nou pa pòté mannev vitman-présé pou koré pwosésis-tala, lang-lan, ké  fini bat. Disparet ké pwan’y anmizi-anmizi. Mé ki manniè pòté mannev lè nou sav  ki pou vréyé an lang douvan, matjè (écrivains), chantè, langis  kisasayésa…pa ka sifi. Fok sé politisien-an pwan poblem-la an manniè sérié ek  fok yo mété déwò yonn-dé reg ek yonn-dé zouti pou sa palantjé lang-lan. Sé sa  kif et adan dives réjion fwansé koté ni lang réjional: atè la Brètay oben l’Alzas, Konsey  réjional sé koté-tala kréyé dé «Office  régional du bilinguisme» ki sé dé sikti ki ni responsabilité ba lang  réjional la an pal tout koté sa posib. Kontel, sé lofis-tala ka pibliyé  dotjiman adan sé dé lang-la, afich, liv ba timanmay, diks ek CD, jik délè dé ti  flim siléma. Si sé lang réjional fwansé a ka érisi tjenbé toujou sé gras a  travay sé lofis-la. Atè lé Zantiy ek la Guiyàn, pies parti politik pa té janmen entérésé  pou mété an sikti kon sa doubout!
DE  MAL KRAB
Lè ou ka fè tan diskité épi  moun, yo ka di’w ki kréyol-la pa an danjé, ki i pé ké mò, ki tout moun ka  palé’y toujou. Ba yo, lapenn pa vo pwan pies mizi pou ba lang-lan an pal. Sa sé  moun-tala pas av sé ki menm manniè dé mal krab pa ka viv adan an menm tou, menm  manniè dé lang pé pa viv adan menm nich-la. Poutji? Davwè toujou ni yonn  adan sé lang-tala ki pi fò ki lot-la, ki ni plis wototo (prestige) ki’y  ek ki ka otjipé pres tout domèn kominikasion sérié. Sa gran lang-la (gwo mal  krab-la) ka kité ba ti lang-lan, (ti mal-krab la), sé domèn lavi tou lé  jou: pwan lablag, chanté, jouré kisasayésa…Si chak krab-la té ka rété  adan pwop larel-li, asou pwop téritwè’y, pa té ké ni bab, m ésé pa kon sa  bagay-la ka woulé pies. Okontrè, gwo lang-lan ka séyé otjipé plizanpli téritwè,  i ka manjé anlè téritwè ti lang-lan jik tan i pa kité an tjou-patat ba’y.  Kivédi lè zot wè ni dé lang ka viv adan an menm nich, oblijé ni an ladjè, an goumen  ant yo, ek tala ki pli feb la ka kalpaté (s’effondrer) si pèsonn paf è  ayen pou pòté’y soukou.
Lang fwansé a té ké disparet  atè Kébek oben lang katalan an té ké fè lafimen atè la Kataloy si zot wè  gouvelman sé dé péyi-a tala pa té désidé mété doubout an politik langistik  red-marto. Nou sav, kontel, ki manniè atè Kébek, an magazen pé pa matjé  piblisité anlè vitrin-li an anglé. Oben atè la Kataloy, gouvelman-an ka  mété gwo lanmonné déwò pou pèmet sinéas fè flim adan lang katalan an. Lakay  nou, atè lé Zantiy ek la Guiyàn,  sé politisien-nou an poko konpwann nésésité fè sé kalté bagay-tala. Yo ka  kontanté kò-yo épi simenn kréyol la ek lè simenn-lan pasé, yo ka bliyé kréyol  net-é-pwop. 
Sa pa posib sové an lang épi  an simenn selman pou gloriyé’y. Lang-lan bizwen yo ba’y fos tou lé jou, pannan  tout lanné-a ek sé anni kon sa i ké pé viré tijé kon an flech kann an mwa  désanm. Sel bagay ki ka ban ou an ti tjè-tjenbé, sé ki ni an gran mouvman  transbòday (traduction) ka woulé dépi yonn-dé tan:

Jean-Pierre Arsaye transbòdé  (traduire) Maupassant.
Marijosé Saint-Louis  transbòdé Saint-Exupéry.
mwen  menm man transbòdé Flaubert.
Rodolf Etienne transbòdé Aimé Césaire.
Jean-Marc Rosier transbòdé  Albert Camus.

Pétet sé liv-tala ké rivé fè  pep-la ek sé politisien-nou an pwan konsians ki sé atjelman pou ba kréyol-la an  pal. Atjelman menm! Davwè pli nou ka atann, pli lang-lan ké déchèpiyé (s’effriter)… 
Raphaël Confiant
	    28 Oktob 2010


