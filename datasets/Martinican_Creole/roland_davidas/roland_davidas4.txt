Annou sonjé « Che Guevarra » !  

Le bloc-notes de Roland DAVIDAS / Blocs-notes
Lundi, 9 Octobre, 2017 - 09:18
9 oktob 1967- 9 oktob 2017 : ni 50 lanné yo tjwé Che Guevarra, révolisionè arjanten, gwatémaltek, tjiben, kongolè ek bolivien. Lè i mò, i té ni 39 lanné anlè tet-li.


Jean-Paul Sartre té di konsa :« Che Guevarra est l'homme le plus complet du XXe siècle ».

I goumen red ek i ba moun anlo fos épi kouraj pou yo goumen kont lenpérialism toupatou anlè latè.

Mi dènié let i matjé avan i alé an Bolivie an 1967. Sé la i trapé lanmò'y.


Manman épi papa chè,

An fwa ankò, man ka santi anba talon-mwen kot Rossinante; man ka viré-pati épi boukliyé-mwen an bra-mwen.

I ni pres dis lanné disa, man té voyé an let ba zot adan kiles man té ka di zot adié. Si man ka sonjé bien, man té ka plenn kò-mwen padavwè man té lé vini an méyè solda ek an méyè doktè. Jòdi-jou, man pa anvi fè doktè ankò ek kon solda, man ka défann kò-mwen. Ayen pa chanjé, sof ki an tet-mwen, lidé kominis, lidé Karl Marx vini pli klè, pli fò, pli djok. Man ka kwè ki sé épi zam selman pep ki ka goumen ba libèté-yo kapab trapé an solision, ek man ka mété sa mwen ka fè kantékant épi lidé-tala.
Anlo moun ké di sé drivayè mwen drivayè; man ka admet man sé an drivayè; men pa nenpot ki drivayè : drivayè ki paré mò ba libèté yo. Pétet kou-tala sé dènié fwa. Man pa ka chèché lanmò, men sé bagay ki pé rivé. Si sa pou fet, man ka bo zot an dènié fwa.
Man enmen zot anchay; men man pa té sa di zot li; man two sek ek two direk an zafè-mwen ek man ni lidé délè zot pa té ka konprann mwen. Sa pa té fasil konprann mwen; men jòdi-a man ka mandé zot kwè mwen, sé tout.

Atjwelman, an volonté man pran tan-mwen konstwi épi anchay-anchay plézi ké ba mwen lafos, lafos maché, lafos respiré, pas janm-mwen mol ek poumon-mwen fatidjé. Man ké fè'y. Tanzantan, sonjé ti «condottiere» 20 tiem siek-la.

An bel bo ba Célia, Roberto, Juan Martin ek Potoin, ba Béatrix, ek ba tout sé manmay-la.

Man ka bo zot. Gason zot ki kité zot ek ki ni an ti manniè rétif an kò'y.

