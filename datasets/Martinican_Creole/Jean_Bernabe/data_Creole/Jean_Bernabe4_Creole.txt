Chimenn (4)

Le bloc-notes de Jean BERNABE / Blocs-notes
Jeudi, 23 Juin, 2016 - 11:00
Adan an dézienm simézon, sa ki pou’y san ta‘y poubon sé lari nan bouk, lavil ek lantouvil 

Ni moun yo ka di latè pa ka pòté yo, afoss yo granvan, afoss yo hototo.
Mé li, ou sé di sé sipòté i pa té ka sipòté latè anba platpié’y.
Si ou wè sé pa té sa, i pé té ké ladjé lakanpann pou bay désann ni adan bouk ni anvil, ni an lantouvil.
Toutt moun té pé wè’y ka monté désann délè nan lakada, dotlè kon an djigidji, adan lari nan mitan bouk kon oliwon bouk, ka tounen-viré asou bouliva lanvil ek lantouvil, ka bay adan pli piti ti wett malzorey (menm adan sa ki pa ka mennen piess koté), épi an kanman pangaliè, toupòtré an moun yo sé résité anlè’y aselfen di bay an «driv».
Tianmay té pran laritim voyé woch anlè’y.
I té ka ranmasé yo épi té ka mété yo adan an ti sak twel.
Chapé sé ti chapedbann lan té chapé, i té ka asiz asou totwè a ka jwé toulitt kon an tan i té lékol.
Sé anni adan kalté doukou tala man té ka rivé pran bri pawol li: «toulitt yonn, toulitt dé…».
I té ka rété a toulitt senk épi i té ka ripati adan jé a jikatan lespri’y tounen asou an lott bagay.
Man pa jen wè’y mantjé an sel ranmasé.
Lè i té tifi, i dwett té an mapipi toulitt!
An chien rivé bò’y épi an bi pen an djel li.
I mété’y atè épi i koumansé japé.
Jenn fanm lan, ki té fini fini fè toulitt senk, tounen épi gadé zanimo a. Dapré sa man konpwann, sé té an chien i té konnett éti ki té ka pòté manjé ba’y.
Man tann li kriyé: «Toulitt».
Sé té non chien-an.
Man rété estébékwé davrè sé tann i té tann métress li ka rélé non’y toulonng ki fè i sòti la i sòti a pou rijwenn li.
Dapré mwen sé té pliss asou santi lòdè ki asou tann pawol chien té ka maché.
Jenn fanm lan trapé tett Toulitt, mété’y an mitan dé tété’y ek koumansé bo’y akon di an moun.
Lannuitt, yo té ka dòmi kantékant asou menm totwè a, ek lé bonmaten, man té ka jwenn yo bwaré akondi dé koléjimel.
Man jiss tann di chien an té ka pran’y pou fanm li.
Sé moun lan ki di mwen sa a pa dwett té ka manti, pass jennn fanm lan vini ka pran kanman an fimel chien.
Man pa té ka tann li pa menm ka bougonnen piess pawol ankò, sé anni ki japé i té ka japé.
Van pa té ka fè flafla épi gol li ankò, pass i pa té rété gol ankò.
I pa té rété gol, pass dé majorin té ralé’y anlè’y ek pran’y pou ta yo, ki fè sé an chimiz kò i té ka viv lajounen kon lannuitt.
An tan tala, ou sé pé wè’y ka vansé tou ka tjenbé Toulitt maré épi an fil mawo, konsidiré i té pè i chapé alé kité’y tou sel adan dannpantanng lavi a. Mé rivé an lè, sé pa maché i té ka maché ankò, sé kalpatt i té ka vansé akwèdi i té lé viv an menm wotè épi Toulitt.
An mwa, dé mwa pasé, jiktan jou an lott malè rivé.
Lévé i lévé an jou dimanch, i koumansé gadé wè toutt oliwon’y ola Toulitt té pasé.
An jou, dé jou, twa jou pasé, i pa rivé jwenn Toulitt.
I tann di yo touvé an chien mò adan an gran boulay ki mété an gran bidim kay an sann.
Sa fett pabò Mòn Sokoto, éti toutt moun sav sé anni granjan ki ka rété la.
Kou tala sé pa kalpatt, sé a gran dékatman i bay monté asou Mòn Sokoto.
I pa wè Toulitt, ki fè touléjou i fè menm chimen an, pannan an mwa, san janmen trapé pa menm an grenn tjénett zendik.
Sé press tou touni i té ka drivé atjèman, chimiz li an ranyon, lanmen’y ka soukwé konsidi anba an drog, ka koké san menm i sav épi toutt kalté bawoufiè.
