Avan ou pati

Le bloc-notes de Serge RESTOG / Blocs-notes
Mercredi, 27 Juillet, 2016 - 11:21
Kité mwen gadé'w an dènié fwa,
Kité mwen bo'w an dènié fwa,
Kité mwen menyen'w an dènié fwa,
Avan'w pati.
Kité mwen di'w sa an dènié fwa,
Kité mwen fè'w sa an dènié fwa,
Kité mwen ba'w sa an dènié fwa,
Avan'w pati.
Kité mwen kouté'w an dènié fwa,
Kité mwen santi'w an dènié fwa,
Kité mwen konprann ou an dènié fwa,
Avan'w pati.
Pati poutji ?
Pati ki koté ?
Mwen menm, mwen pa sav.
Pétet sé wou ki sav, pis,
Lanmò vini chèché'w.
Kité mwen mandé'w an dènié fwa
poutji ou ka pati ?
Es ou pa bien isi-a ?
Ou sav sa'w ka ped
Mé ou pa ka sav sa'w ka touvé !
Serge RESTOG, Pawol ki dous, Réédition, Autoédition, 2009.
ISBN : 2-903843-07-1
