Tjwé lanp-lan

Le bloc-notes de Serge RESTOG / Blocs-notes
Dimanche, 31 Juillet, 2016 - 21:38
Ou ka pichonnen mwen,
Tonnere de dieu !
Pa pichonnen mwen !
Arété pichonnen mwen.
Sa ka chatriyen mwen!
Ou ké fè mwen ri fò la, wi !
Ou pa konnet mwen lè mwen ka ri ?
Mwen pa enmen moun tatjinen mwen.
Arété !
Sa ki ka rivé'w ?
Sa ki ka pran'w ?
Arété, mwen di'w!
Ou ké fè mwen fè an kriz ri la.
Ou ka fè mwen tonbé léta.
Mwen pòkò té paré oswè-a, pou sa.
Tet-mwen plen épi sousi.
Ou ka tizonnen mwen.
Sa'w manjé konsa ?
Ou ka rann mwen ennervé.
sa sa yé !
Arèté mwen di'w.
Gadé an ki léta ou ja mété mwen la a.
BooooooO... !
Gadé fout, ou trouvé tousa ou té ni bizwen an.
Mé wi doudou, mé wi.
Tjwé lanp-lan,
Tjwé lanp-lan, i ni trop limiè.
