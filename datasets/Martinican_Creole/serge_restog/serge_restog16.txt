Airbus A 380

Le bloc-notes de Serge RESTOG / Blocs-notes
Dimanche, 24 Juillet, 2016 - 10:30
 Nou té ja di yon-dé mo anlè aviyon-tala, lè, dépi jen 1994 non'y sé té Airbus A 3XX. Aviyon-tala té fet pou fè Boeing 747 lakontjirans. Jòdijou, A3XX la ka chanjé non é yo ka kriyé'y Airbus A 380.


A 380 a pé chayé jik a 840 moun silon model-la.

Sé an gro bidim aviyon ki pres kon an mons. I ka fè swasann trez met londjè. Zel-li ni katrè ven met lajè. I ni vennkat met wotè épi i ni dé pon. I pé chayé 481, 555, 656, 840 moun silon model-la.

A 380 a pé navidjé adan ansel kou jik a 16 200 tjilomet distans.

A 380-a ni kat réyaktè Rolls-Royce Trent 900 oben Engine Alliance (General Electric/Pratt & Whitney) GP 7200. Diyamet-yo menm grandè épi kò an Airbus A 320.

A 380-a ka pézé 540 tòn lè i paré pou dékolé, é 277 tòn lè i a vid. I ka pran 325 000 lit pétrol. Pli gran vites-li sé, 943 tjilomet alè. Sa ka ba'w mach (li MAK) 0,89. Vites-li lè i ka navidjé sé 911 tjilomet alè. I pé navidjé adan ansel kou, an distans ant 14 800 é 16 200 tjilomet.

Sé moun Airbus la épi EADS (Société Européenne d'Aéronautique de Défense et Spatial) konté vann pabò 1440 aviyon avan lanné 2006. Nou té ja palé di tout sé sosiété-tala adan La Tribune des Antilles n° 22 - Avril-Mai 2000.

Men, pou aviyon-tala sèvi adan sé laérodròm-la , yo ké ni tjek chanjman pou fè kontel anlè sé pis-la épi andidan sé laérodròm-la. Sa, sé pou risivwè sé pasajé-a. Aviyon-an telman gro, ki i ka fè bon enpé toubouyon van dèyè'y, lè i ka dékolé. Pou anlot aviyon pé dékolé, apré'y, lot-la andwa atann senk minit avan i touché tè.

Adan péyi-nou, Matinik

Adan péyi-nou, Matinik, pou A 380-a pé rivé san pies problenm. Chanjman ki ni pou fè, kon tout chanjman ki ni pou fè adan sé lézot péyi-a. Sé, an yonn, laji bòdaj pis-la. An dé, modifié tinel-la ki ka sèvi pou rantré sòti adan aviyon-an. An twa, ranjé andidan laérodròm-la pou risivwè sé pasajé-a. I pa djè ni chanjman pou londjè pis-la.

I ni gro mòso adan kò aviyon-an ki ka sòti dépi linò Lérop.

Chak mòso A 380-a ka sòti adan an péyi diféran, kontel Lespay, Lalmay, Langlitè, Lafrans. Sé mòso aviyon-an ka monté yon-adan-lot, Bordeaux. Sa ka fet avan yo pran larout alé Toulouse, pou dènié montaj-la.

Sé tout an bat manman pou fè sé pies A 380 a déplasé ek rivé jik Toulouse. I ni gro mòso adan kò aviyon an ki ka sòti dépi lavil Hambourg. Sé pies-tala ka navidjé pa lanmè, rivé Bordeaux. Sòti Bordeaux rivé Toulouse, sé pies-la tro gro pou yo déplasé anlè an larout normal. Sé la, gouvelman-an ka mandé fè an lwa ki ké permet fè an larout espésial pou chayé sé gro pies la dépi Bordeaux rivé Toulouse.

I ni kolektivité ki pa djè dakò pou yo fè sé kalté larout-tala anlè tè-yo, kontel Konsey Jénéral Lot-et-Garonne.

Boeing ka wè konmes chayé moun lan anlot manniè.

Létjip A 380 a chwézi fè an gro aviyon kon tala, pas i konprann ki pabò lanné 2020, sez vil ki adan réjion Asie-Pacifique ké ni aprochan 20 milion moun ki ka viv la. Pou chayé sé moun-tala i fok ni aviyon ki ka pran anchay plis moun ki sé lézot aviyon-an épi i fok sé aviyon-tala kapab travèsé gran distans.

Anfas A 380-a, i ni Boieng ki ka fè'y kontjirans épi Boeing 747-400. I ka chayé 412 moun selman épi i ni Boieng 777 la ki ké pé chayé ant 200, 300 moun dapré model-la.

Boeing ka wè konmes chayé moun lan anlot manniè. Pou'y menm, i ka kwè ki moun ké déplasé anpil sòti adan an vil pou alé adan anlot vil. I pa ka wè gran déplasman alé vini ant sé gran gran vil la. Adan Boeing 777 la, moun ké pli alez kòyo. I ka volé pli vit. I ké fè yen ki vol direk anlè sé vil-la.

Adan konba-tala, jòdijou, pèsonn pé pa di kiles ki ké ni rézon.


Serge RESTOG, Airbus A 380, La Tribune des Antilles, n° 43, 2002.
sergerestog@hotmail.com

