TRANPAJ

Le bloc-notes de Hughes BARTHELERY / Blocs-notes
Dimanche, 14 Août, 2016 - 15:26
 « Mésié, man ka fè an ti mouyé a dizè jòdi a.» sé kon sa kanmarad té ka envité konpè yo pou manjé an ti tranpaj.
Vakans té koumansé, sézon tranpaj té wouvè é envitasion té ka tonbé.
Dépi man lévé tianmay man konnet moun ka manjé tranpaj La Trinté.
Té ni tout kalté tranpaj: tranpaj wouma, lanbi, krivet pou sa ki té ni lajan, tranpaj poul, frisi, lanmori pou sa ki té ni mwens lajan, tranpaj sirik bò d’lanmè pou lé maléré.
Tranpaj té ka fet épi tousa ou té lé, menm épi kòn-bif lè ou pa té ni ayen dot, dépi ou té ni pen rasi.
Avan, si ou té lé manjé tranpaj fok ou té vini mété’w alantou fey bannann-lan, sinon ou pa té ka manjé.
Pa té ni zasiet, pa té ni fouchet, pa té ni tjuiyè.
Apré péchè ki envanté blaf, boulanjé envanté tranpaj, toujou épi an menm lidé, ripran fos apré an lannuit travay ek sèvi lèrestan sa yo té ni di twop, kivédi, ti pwason yo pa pé vann, pen rasi pou pa jété’y.
Yo pa té ka fè tranpaj pou an sel moun men pou an boul moun.
Lè vakans wouvè sé té lokazion pou kanmarad La Trinté pasé an bon moman lantoun an bon tranpaj, apré an ti swé basket oben foutbol, avan an ben lanmè.
Natirelman ou té ka wè dé-o-twa visié ki pa ni ayen pou fè, asiz asou an ban «Place joyeuse» ka atann pou wè si an fey bannann pa té ka travèsé lari.
Dépi yo té pèsivrè yonn ka pasé, sa té vé di té ni an tranpaj an tjekpa, yo té ka anni suiv fey-la pou alé envité kò yo.
Kisiswa kantité moun ki pé ni, té toujou ni an ti plas pou an lanmen an plis.
Atjelman tout bagay chanjé, tranpaj ka fet a tout lè, ka fet toupatou, ka fet pou selman dé ou twa moun.
Ou pé manjé’y adan zasiet, épi fouchet, épi tjuiyè asiz lantoun an tab.
I vini menm an pla nòmal, an pla pou touris, fet épi pwodui ou grenyen, pa épi lèrestan manjé lavey, men érezman kanmenm toujou épi pen rasi.
Kon chak lanné, an koumansman vakans-la, pou fè latradision viv, komin La Trinté mété doubout an «Trempage show».
Té ni moun kon kann, an tan kann té ka fè siwawa toupatou.
Men fok sav manjé tranpaj asou an fey bannann ni an kod-lawoutpotalan:

- bien lavé lanmen’w avan manjé,
manjé épi twa dwet selman, pa épi tout lanmen’w
mété kò’w lantoun fey-la titak anbié an lanmen an do, ki ké rété pwop pou pran an gran vè diven wouj apré, ek fè pen tranpé a désann.
Épi soutou pa palé ek manjé tousa ou touché, pran sa ki douvan’w san jenmen lévé lanmen.
Pou sa ki pa sav, manjé tranpaj sé an kous-kouri, lè met-tranpajé a ba lod koumansé, fok pa trennen, sé anni voyé pen désann ek mété tousa ki pé fè’w ped tan asou koté, épi prédié pou ou pa an mitan dé gwo manjè ki an dé bat-zié ké nétwayé fey banann lan douvan’w é avan’w.
Alò, fok ou sa rété véyatif si ou pa lé rété pou lapléré, pas an tranpaj bien fet épi bon pen rasi sé an tété dwet.
