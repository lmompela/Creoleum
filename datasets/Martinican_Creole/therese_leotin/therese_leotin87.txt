LA NOU YÉ A ?

Le Bloc-notes de Térèz LEOTIN / Blocs-notes
Jeudi, 9 Juin, 2016 - 21:27
Rad toutt sé moun lan ka travay laa matjé "Urgence" asou do yo. Men nou toutt la sav yo ka di lé Zijans Laména pou tounen nou an dérizion.Adan koulwa lé Zijans Laména yo a, o parmi anlo dott moun, ki té lonjé asou branka, ka espéré an doktè sé chonjé yo, té ni an ti boug, sanmdi pasé. I té la kon toutt sé lézott la ka atann tou'y sé rivé.
Jennjan an té ni apochan venn-senk lanné ka kouri zwel asou tett li. Ou sé pé ba'y laj gran papa papa'y. An zié'y dimi-fèmen té gwo anflé. I té kon an moun ki press bòy. I té boufayé, tou défidjiré. Té ka sanm an machin fil té tounwayé adan lapo'y. I té bisni é do'y té lapidé, lachè'y té wenyen okòdi yo té plimen'y a koutt frett.

Konsi i té pran'y pou an pil zeb, an kouzen'y ki té santi la méchansté sé an pouvwa ou pé ba kò'w, té fè'y gouté an plich épi débrousayèz li a. I pa té bliyé mété zouti'y la an woutt anlè ki do'y, ki bra'y, ki fidji'y ba'y. Misié té sòti pran an volé koutt fil kren. I té asiz la san palé, san plenn, i pa té sa menm brennen.
Yich lanmizè, yich lasoufrans lan té la ka sipòté pwa lasosiété a ki ka pliss désèvi'y ki i ka sèvi'y. Zié'y té ka gadé san wè. Ou sé di i té ped adan an kabéchaj é, la tou, ou sé pé ba'y laj gran papa papa'y. Konsi i té ka mandé kò'y, ess i ni ansel koté o Mond éti an moun ka né méchan, menm manniè ou ka né rich ou ka né pov, ou ka né Wa oben ou ka né Renn ? Pou soufè i té ka soufè, ou sé pé kwè, san djè twonpé kò'w, ki i té la ka di an tjè'y la méchansté, laviyolans sé bagay ki pa nésésè dan lavi.
Asou do'y kouzen'y lan té matjé "urgence" pou limenm yo rédé'y sispann fè kon bett.

Térèz Léotin

