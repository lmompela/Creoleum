Lanmò Gavroche 

Le Bloc-notes de Térèz LEOTIN / Blocs-notes
Lundi, 20 Juin, 2016 - 21:22
I té ka trennen anlè bouden, galopé a kalpatt, pran pannié'y an dan'y, tòd, glinsé, vansé kòchi akwèdi lanm lanmè, zannzolé kon sèpan, pou ay bò an moun mò, éti i té ka alé chaché tousa ki té adan swa sak li a oben adan kartouch fizi'y i té ka alé vidé....

..... Dépi barikad la, éti i té titak toupré toujou, pèsonn pa té ka nòz di'y déviré, pou yo piess pa té fé sé lézott la wè étila i té yé. Asou kò an kaporal i twouvé an ponp-lapoud.- Pou laswèf i di, é i mété'y an fon pòch li.Afoss bay douvan konsa, i rivé an koté éti brouya, fiziyad la té lévé a, té za vini an manniè transparan. .... An menm moman éti Gavroche té ka débarasé pòch plen kartouch, an sèjan ki té ded lonjé bò an bòn, an bal alé trapé boug la.- Andjett sa, Gavroche di. Mi yo ka viré tjwé sé moun mò mwen an.An dézièm bal vini fè sé woch pavé a klenndé, toupré'y. An twazienm alé maté pannié'y la.Gavroche gadé é i wè i té ka sòti pabò la Banlié a.I douboutt dwett, chivé'y ka valsé nan van an, lanmen'y asou koté'y, zié'y ka fixé sé gad nasional la ki té la ka tiré san manman, é i mété kòy ka vréyé chanté monté :Moun led pa bò Nantè,Pa lapéti Voltè,É yo sott Palézo,Pa lapéti Rousseau.Épi i ranmasé pannié'y la, é san garé pa yonn, i dépozé adan'y, toutt sé kartouch plon an ki té sòti tonbé a, épi padan i té ka maché asou fiziyad la, i alé pwòpté anlott sak. La, an katriyenm bai razé'y. Gavroche chanté :Man pa fè notè,Pa lapéti Voltè,Man sé an ti zwézo,Pa lapéti Rousseau.An sentjèm bal pa rivé fè'y fè dott bagay ki tiré an twazienm kouplé an zantray li :Man ni lajwa pou karaktè,Pa lapéti Voltè,Lanmizè pou twouso,Pa lapéti Rousseau.(...)I bay lavwa alé konsa padan an bon moman. Ispektak la té ka sanslé tjè'w é i té bel an menm tan.Yo té ka fiziyé Gavroche ki limenm té ka bonbardé fiziyad là épi chanté. Ka sanm i té ka pran plézi fè sa.Ti fal wouj la té ka bekté chasè a. Chak déchaj plon té ka trapé an kouplé choupouchou.Yo té ka vizé'y san rété, é yo té ka mantjé'y toulonng. Sé gad nasional la, tou kon sé solda a té ka mò ri lè yo té ka vizé'y............. Toutfwazékant, an bal pli trett oben pli obéyisan, fini pa touché yich lé zanj lan. Ou anni wè Gavroche trilbiché épi rafalé atè a. Toutt barikad la wélé ansel kriyé anmwé. Asiz anlè fess li , an gran fil san té ka flandjé fidji'y, i lévé dé bra'y anlè, i gadé koté a éti sé koutt fizi a té sòti a, é i koumansé vréyé chanté monté:Man tonbé atè.Pa lapéti Voltè,Nen mwen nan ravin dlo,Pa lapéti.....É i pé nett. An dézienm bal menm tirè a, fè'y tjwé chanté a. Kou tala i chalviré-maté asou pavé woch la, san brennen piess ankò. Gran nanm ti zanj tala té fini fini pran lavol.
Victor Hugo Les misérables Tradiksion Térèz Léotin

