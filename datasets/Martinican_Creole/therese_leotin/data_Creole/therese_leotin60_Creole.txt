Vidé Vaval

Le Bloc-notes de Térèz LEOTIN / Blocs-notes
Mercredi, 1 Mars, 2017 - 20:01
Kouri vidé Vaval sé touvé kow an koté étila limajinasion vivan, étila i ka wouvè kòy pasé dra lospiss ki gran wouvè.
Kow ka montré kòy, akwèdi i andidan an lespozision.
Sa pé alé dépi malpwop la ki pa ni piess pidè a, pou monté jwenn bel madigwàn ganmé a ki ka jwé lé konparézon.
Adan sé moman tala, sé konsidiré nou ka lé sòti adan lajol kò nou ki ka tjenbé nou two séré anba léto kanmizol li, toutt lanné a. Vaval sé ladérizion ki ka mété’w alafett.
Rivé ba kow laposibilté ofè kow la Libèté viv kon ou lé, pa kon ou sé lé.
Lanné tala larenn kannaval sé té miss Koton, an jennfi Voklen.
Mini renn lan, limenm sé té Koulè kréyon ki té ka ba’y valè’y.
Kòstim yo a té plen wouchach, yo té kité bel ka alé.
Sa fè nou sòti titak anba laritim* yol, laritim kann, laritim flè, dé bagay yo pran an labitid ban nou wè toulonng, konsidiré sé sé bagay-tala selman ki ka montré sa Matinik yé.
Pou chonjé dèmen, tousa té kay ankò pi bel si dèyè chak sé renn lan, oben mini renn lan, té ka ni moun ki ni menm tem lan ka maché dèyè yo, moun éti rad yo pa blijé ni menm travay ki adan kostim sé renn lan, men ki ka fè chonjé’y.
Yo té ké ka suiv kòtej la olié sé an miss tousel ki ka riprézanté sa i ka riprézanté a, li tousel.
Si titak kabéchaj pòkò za ka fett asou sa, fok chonjé fè’y.
Men woulo-bravo, i té bel.
Térèz Léotin
Laritim*: labitid.
