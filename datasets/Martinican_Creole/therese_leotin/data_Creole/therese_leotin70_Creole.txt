KOZETT

Le Bloc-notes de Térèz LEOTIN / Blocs-notes
Mercredi, 20 Juillet, 2016 - 21:10
An jou konsa Kozett gadé kò’y adan miwè'y la, ek i di an tjè'y : Ébé !
Dapré'y, konsidiré i té press bel.
Sa fè'y tou dwol, tou lòloy*.
Jik jòdi, i pa té kò jenmen pran tan pou gadé fidji'y.
I té ka wè kò’y adan glass la, men i pa té ka nòz antété kò’y pou mimin* li menm.
Épi yo té za fè'y tann é konprann telman ki sé led i led.
Jean Valjean tousel ki té ka di tou dousman : En non !
Kèlkanswa, Kozett té toujou twouvé i led.
I té lévé épi toubil* tala ki té ka vonvonnen an lespri'y dépi i toupiti, men sa fasil pou an tianmay rézinié kò’y.
Mi, blipman la, miwè a té ka palé kon Jean Valjean : En non !
Kozett pa fèmen zié lannuitt.
I té ka fè tett li maché, i té ka kabéché twop, titak twop.
— É si man té bel ?
Sa té kay bel, en, si man té bel !
I chonjé sé kanmarad li a étila belté yo té ka dégajé adan kouvan an, é i mandé kò’y :
— Kouman !
man té kay bel kon manzè Entel bel, aloss !
Li landiman i viré gadé kò’y, é sé pass i té lé fè'y kou tala, men ladoutans vini wouvè zié'y ba’y.
— La lidé mwen té yé, en ?
Non, man led.
Sa té tou senp, lavey la, i té dòmi mal, zié'y tė rabatt anba lafatig, fidji'y té tou ralba*.
I pa té kontan chonjé ki pa pli ta ki yè oswè, i té alé konprann i bel moun, men i té tou chagrinen kanmenm, padavrè i pa té ka kwè sa ankò.
I pa viré gadé kò’y adan glass la piess piess, é padan o mwen pasé tjenz jou, i ranjé kò’y pou ba miwè a do'y, lè i té ka penyen tett li.
Liswè apré soupé, i té ni laritim* koud tapisri'y adan salon an, oben tjek napwon i té pran nan kouvan an, é asiz bò'y, Jean Valjean, li, i té ka li.
